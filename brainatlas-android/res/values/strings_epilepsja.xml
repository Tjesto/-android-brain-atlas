<?xml version="1.0" encoding="utf-8"?>
<resources>
<string name="bd_epilepsja_name">Epilepsja</string>
<string name="bd_epilepsja__1">Padaczka, to jedno z najczęstszych zaburzeń układu nerwowego (w Polsce ok 2% mieszkańców) o złożonej etymologii objawiająca się napadami padaczkowymi.</string>
<string name="bd_epilepsja__2">Napady padaczkowe mogą pojawić się w każdym wieku pacjentów obojga płci. Najwięcej zachorowań obserwuje się u dzieci, drugą grupę stanowią osoby po 65 roku życia.\n\nEpilepsja jest chorobą przewlekłą, przebiegającą w postaci napadów czyli utraty świadomości połączonej z objawami drgawkowymi, określanymi często mianem „ataków”. Napad drgawkowy w przebiegu epilepsji, może mieć bardzo różny przebieg, począwszy od uogólnionych objawów drgawkowych, w których mimowolnym skurczom mięśni podlegają wszystkie mięśnie szkieletowe całego ciała, aż do częściowych napadów drgawkowych, w których mimowolnym skurczom podlegają tylko mięśnie wybranych partii ciała, np. ręki, dłoni, czy kończyn dolnych. Jednak takie podręcznikowe objawy są rzadkością. Najczęściej objawy są na tyle dyskretne, że nawet trudno zorientować się, że dana osoba jest w trakcie napadu. Symptomem padaczki może być na przykład ciągłe powtarzanie danej czynności. U niektórych napad może być związany z dolegliwościami gastrycznymi. U dzieci często występuje on pod postacią zaburzeń świadomości, objawiających się wpatrywaniem w jeden punkt, czy kilko sekundowym zatrzymaniem w trakcie wykonywania czynności. Po chwili dziecko, nieświadome napadu, wraca do rzeczywistości.\n\nJednorazowa utrata świadomości z wystąpieniem drgawek nie jest podstawą do rozpoznania padaczki. O epilepsji możemy mówić przy wystąpieniu dwóch niczym niesprowokowanych napadów padaczkowych</string>
<string name="bd_epilepsja__3">Napady padaczkowe są następstwem gwałtownych wyładowań bioelektrycznych w  komórkach nerwowych. Między neuronami poprzez synapsy bezustannie krążą bowiem impulsy elektryczne. Dzięki temu możliwa jest stała wymiana informacji. Kiedy neurony są nadmiernie pobudzone, dochodzi do zakłóceń w przekazywaniu impulsów elektrycznych i wyładowania bioelektrycznego, ograniczonego lub obejmującego cały mózg, którego efektem jest właśnie atak epilepsji. Wyładowania mogą rozpocząć się w różnych okolicach mózgu – najczęściej w płacie skroniowym, następnie czołowym, rzadziej w płacie ciemieniowym i potylicznym. Grupę lub grupy komórek nerwowych, neuronów, stanowiących źródło wyładowań padaczkowych nazywamy ogniskiem padaczkorodnym.\n\nPrzy wyładowaniu w dużej liczbie neuronów mamy do czynienia z bardzo poważnym zaburzeniem pracy mózgu, który objawia się najczęściej oprócz padaczki różnymi innymi klinicznymi objawami. Należą do nich zaburzenia ruchowe, zaburzenia narządów zmysłów, utrata przytomności, zaburzenia wegetatywne, emocjonalne i poznawcze.\n\nIstnieje wiele podziałów padaczki. Najbardziej rozpowszechnionym jest jednak podział Gastaut, w którym wyróżniono trzy zasadnicze grupy:\n
\n- padaczka uogólniona – wyładowania w obszarze całego mózgu
\n- padaczka częściowa – wyładowanie w danym obszarze lub półkuli
\n- padaczki niesklasyfikowane\nEpilepsja nie jest chorobą dziedziczną. Możliwe jest dziedzicznie niskiego progu pobudliwości neuronów, co objawia się ich nadmierną reakcją  na bodźce takie jak światło, dźwięki czy zapachy. Jednoznaczne przyczyny zachorowania są trudne do ustalenia. Do czynników sprzyjających wystąpieniom napadów należą:\n
\n- urazy mózgu
\n- przebyte operacje na otwartym mózgu
\n- nagłe bodźce zewnętrzne np. migotanie światła, intensywne dźwięki
\n- zmiany hormonalne
\n- zmiany aktywności falowej mózgu
\n- wysoka gorączka
\n- niekorzystne stany fizjologiczne organizmu ( niedotlenienie, hiperwentylacja, hipoglikemia, zaburzenia wodno-elektrolitowe)
\n- przemęczenie i niedobory snu
\n- zmiany emocjonalne
\n- długotrwały stres
\n- zażyte substancje psychoaktywne</string>
<string name="bd_epilepsja__4">Zdiagnozowanie padaczki oznacza rozpoznanie przewlekłej choroby neurologicznej wymagającej leczenia. Konieczne jest precyzyjne rozpoznanie choroby. Leczenie farmakologiczne polega na stosowaniu leku odpowiedniego dla konkretnego rodzaju napadu pod opieką prowadzącego lekarza neurologa. Bardzo rzadko wymagane jest chirurgiczne usunięcie ogniska padaczkorodnego u pacjentów, u których farmakoterapia jest całkowicie nieefektywna. Leczenie wycisza napadowość (tzn. zaleczenie), jednakże obecna medycyna nie posiada środków umożliwiających całkowite wykluczenie nastąpienia napadów, a tym samym wyleczeniem pacjenta. Mitem jest opinia, że epileptycy muszą przyjmować leki do końca życia. Możliwa jest decyzja o ich odstawieniu pod dokładną obserwacją lekarza prowadzącego. Przyjmuje się, że można stopniowo obniżać dawki leków po pięcioletnim okresie bez napadów i przy założeniu, że w okresie stopniowego odstawiania leków nie nastąpi pogorszenie zapisów EEG pacjenta.\n\nPierwsza pomoc w przypadku wystąpienia napadu padaczkowego:
\n1.	W trakcie napadu drgawkowego należy zadbać szczególnie o drożność dróg oddechowych. W tym celu absolutnie nie wolno wprowadzać do jamy ustnej żadnych ciał obcych – mogłyby być przyczyną zadławienia
\n2.	Powinno się usunąć wszelkie przedmioty, które mógłby być niebezpieczne dla chorego np. okulary.
\n3.	Należy zadbać o utrzymanie głowy i kręgosłupa w bezpiecznej pozycji - uchwycenie jej oburącz przez osobę udzielającą pomocy i stabilizacji w taki sposób, ażeby nie uderzała o twarde podłoże lub znajdujące się w pobliżu przedmioty.
\n4.	W czasie napadu i po nim należy w miarę możliwości zapewnić komfort choremu. Atak jest ogromnym wysiłkiem dla organizmu, dlatego po jego nastąpieniu chory będzie osłabiony, może wystąpić przejściowe zaburzenie logicznego myślenia czy senność.
\n5.	Zadzwoń po pogotowie ratunkowe jeśli nie znasz tożsamości osoby, której udzielasz pierwszej pomocy, również jeśli atak trwa ponad 3 minuty, a także istnieje ryzyko nastąpienia urazu.
\n\nNIE WOLNO : krępować ruchów drgawkowych, wkładać przedmiotów pod głowę – zmniejszają drożność dróg oddechowych, jeśli szczęki są zaciśnięte – rozwierać ich, podawać płynów.\n\n
Profilaktyka opiera się przede wszystkim na unikaniu przez chorych czynników sprzyjających np sytuacji, które wiążą się z długotrwałym stresem i nadmiernymi napięciami emocjonalnymi. Zaleca się, by prowadzili oni aktywny i uporządkowany tryb życia, jednocześnie bez dużego wysiłku fizycznego czy ekstremalnego sportu. Ponadto nie powinno dochodzić do nieprzespanych nocy, nadmiernego wysiłku, spożycia zbyt dużych ilości alkoholu oraz wszelkich substancji psychoaktywnych. Kobiety mające padaczkę, a będące w ciąży muszą znajdować się pod ciągłą, specjalistyczną opieką oraz zachować szczególną ostrożność w samodzielnym przyjmowaniu leków.</string>    
<string name="bd_epilepsja_label__1">Zapis EEG u dziecka lat 8 z leczoną napadowością</string>
<string name="bd_epilepsja_link__1">epilepsja_normal</string>
</resources>